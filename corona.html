<!DOCTYPE html>
<html>
<head>
<title>Corona</title>
  <link rel="stylesheet" type="text/css" href="https://raw.githubusercontent.com/Harun1409/ROC/master/style.css">
</head>
<body>

<a href="https://harun1409.github.io/ROC/">HOME</a>
  
    <div class="titel"> Alles over het Coronavirus</div>
  
  <div class="blok7">Situatie in Nederland
Wanneer moet je vanwege het coronavirus thuisblijven?
Vanaf 12 maart heeft de Rijksoverheid maatregelen ingesteld om de verspreiding van het coronavirus tegen te gaan.  Daarin staat duidelijk vermeld wanneer je thuis moet blijven.

Iedereen in Nederland: blijf thuis bij klachten van neusverkoudheid of  hoesten, keelpijn of koorts. Mijd sociaal contact. Bel alleen met de huisarts als uw klachten verergeren en u medische hulp nodig heeft. Bijeenkomsten met meer dan 100 personen worden in heel Nederland afgelast. Dat geldt ook voor publieke locaties zoals musea, concertzalen, theaters, sportclubs en sportwedstrijden.
Mensen in heel Nederland worden opgeroepen zoveel mogelijk thuis te werken of de werktijden te spreiden.
Voor kwetsbare personen geldt: (ouderen en personen met verminderde weerstand) vermijd grote gezelschappen en openbaar vervoer. Mensen wordt dringend verzocht om bezoek aan kwetsbare personen te beperken.
Voor zorgpersoneel en personeel in vitale processen: er wordt veel van u gevraagd. Blijf pas thuis als u klachten hebt van neusverkoudheid of hoesten en koorts. Overleg zo nodig met uw werkgever. En reis niet naar het buitenland.
Hogescholen en universiteiten wordt verzocht onderwijs online aan te bieden in plaats van grootschalige colleges.
Ik ben zorgmedewerker, mag ik werken?
Voor zorgmedewerkers gelden andere regels. Het zorgpersoneel in Nederland is essentieel bij de bestrijding van het coronavirus (COVID-19) en bij de behandeling van patiënten. Dit is een belangrijke taak die niet weg kan vallen. Blijf pas thuis als u klachten hebt zoals  neusverkoudheid of hoesten en koorts. Overleg zo nodig met uw werkgever. Ga niet op reis naar het buitenland. Meer informatie.

Ik ben op vakantie geweest in een gebied waar het coronavirus heerst. Wat moet ik doen?
De gebieden met wijdverspreide transmissie zijn op dit moment:

Italië
Oostenrijk
Noordrijn Westfalen (Duitsland)
Madrid (Spanje)
China (inclusief Hong Kong)
Zuid Korea
Iran
Houd je gezondheid in de gaten. Als je verkoudheidsklachten of verhoging tot 38,0 graden Celsius krijgt, blijf je thuis om uit te zieken en om anderen niet te besmetten. 
Bel met de huisarts als je koorts krijgt (meer dan 38 graden Celsius) en hoest of je steeds moeilijker ademt.

Mijn huisgenoot is teruggekomen uit gebied waar het coronavirus heerst en hij/zij heeft gezondheidsklachten. Moet ik nu thuisblijven?
Nee, dan hoef je niet thuis te blijven. Blijf wel thuis als je zelf verkoudheidsklachten krijgt, licht gaat hoesten of verhoging tot 38,0 graden Celsius krijgt. Ziek uit en zorg dat je anderen niet besmet. Houd dus afstand tot andere mensen. Je hoeft de huisarts niet te bellen. Je klachten zijn mild.

Worden je klachten erger?

Je hebt koorts (meer dan 38 graden Celsius) en hoest of ademt moeilijk.
Dan kun je eventueel bellen met de huisarts of huisartsenpost.

Wat gebeurt er als er iemand is die mogelijk het coronavirus heeft?
Mensen die milde klachten hebben hoeven de huisarts niet te bellen. Zij kunnen gewoon thuisblijven en  uitzieken. Na 24 uur zonder klachten mogen ze weer sociale contacten hebben.

Als iemand met ernstige ziekteverschijnselen zich bij een arts meldt zal de arts ervan uitgaan dat de patiënt mogelijk het nieuwe coronavirus heeft. De arts bepaalt of een test nodig is. Dat hangt ervan af of mensen behoren tot de risicogroepen en of het belangrijk is voor de behandeling.

Als opname in het ziekenhuis nodig is, gebeurt dat in isolatie. Door deze isolatiemaatregelen kan het virus zich niet verspreiden naar zorgpersoneel en naar andere patiënten.

Wat gebeurt er als er iemand positief op het coronavirus is getest?
Als iemand niet ernstig ziek is, kan deze thuis uitzieken.

Als iemand positief getest is, wordt dit gemeld bij de GGD Gemeentelijke Gezondheidsdienst . De GGD neemt telefonisch contact op met de patiënt. De GGD doet dan zogenoemd contactonderzoek om kwetsbare groepen in beeld te krijgen. Alle mensen waarmee de patiënt tijdens de besmettelijke periode contact heeft gehad, moeten gedurende de incubatietijd hun gezondheid in de gaten houden.

Iemand in het gezin is positief getest op coronavirus. Wat moeten de andere gezinsleden doen?
De andere gezinsleden ontvangen een brief van de GGD waarin staat dat ze 14 dagen thuis moeten blijven.

Vormen kinderen een speciale risicogroep voor COVID-19?
Op dit moment krijgen kinderen bijna nooit klachten van het nieuwe coronavirus. Kinderen zijn dus geen speciale risicogroep.

Op mijn school heeft iemand het coronavirus. Moet ik thuisblijven?
Mensen met klachten zoals neusverkoudheid, hoesten, keelpijn of koorts moeten thuisblijven. Zonder deze klachten hoef je niet thuis te blijven.

Worden scholen in Nederland gesloten?
Kinderen die niet ziek zijn, kunnen gewoon naar school. Er is momenteel geen aanleiding om scholen te sluiten. Bij dit virus en in de huidige situatie helpt dat niet veel om verspreiding tegen te gaan.  Of scholen dicht gaan of open blijven is een besluit van de rijksoverheid. 

Bij hoeveel besmettingen gaan scholen in Nederland dicht?
De minister kan besluiten dat dit noodzakelijk is.

Kunnen in Nederland gemeenten worden afgesloten?
Het sluiten van gemeentegrenzen geldt als een zeer vergaande maatregel. In uiterste gevallen kan de overheid ervoor kiezen om een gemeente af te sluiten van de rest van de omgeving. Dat betekent dat bewoners in principe niet de gemeente kunnen verlaten. Mensen van buiten de gemeenten kunnen er niet in.

Waarom zijn evenementen belangrijk bij de verspreiding van COVID-19?
Bij evenementen komen veel mensen bij elkaar en zijn er veel mensen die dicht bij elkaar zijn. Virussen kunnen zich in dat soort situaties gemakkelijker verspreiden

Kun je naar een ziekenhuis waar een patiënt met COVID-19 is opgenomen?
Ja, patiënten waarbij COVID-19-is vastgesteld of wordt vermoed zijn opgenomen in speciale isolatiekamers waardoor andere patiënten geen risico lopen om besmet te raken. Het personeel van ziekenhuizen is goed getraind en gewend om met patiënten met verschillende infectieziekten te werken.

Is er voldoende capaciteit in Nederlandse ziekenhuizen als er hier een uitbraak is?
In alle Nederlandse ziekenhuizen kan de juiste behandeling uitgevoerd worden. Maar als er veel patiënten tegelijk ziek worden is er misschien niet genoeg  capaciteit om ernstig zieke patiënten op te nemen op de intensive care.

Waarom wordt niet gecontroleerd op Nederlandse luchthavens?
Op dit moment is dat voor Nederland geen passende maatregel. Als op dit moment reizigers op Nederlandse luchthavens gecontroleerd worden op koorts, zullen vooral mensen met griep of een verkoudheid worden opgespoord.</div>

</body>

</body>
</html>
